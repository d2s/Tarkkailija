<h1>Anvisningar</h1>

<h2>Vad är Tarkkailija?</h2>
<p>Tarkkailija är en kartbaserad informationstjänst där du kan följa vad som händer i din närmiljö eller på andra håll. Du kan ange vilka ämnen och projekt som intresserar dig eller begränsa informationssökningen till ett geografiskt område. När du har gjort det meddelar Tarkkailija dig när det finns ny information om dina intresseområden. Tarkkailija samlar in innehåll från över 400 webbplatser som tillhör olika aktörer. Tjänsten finns till för medborgare, kommuner och andra myndigheter, företag samt föreningar och andra samfund.</p>
<p>Tarkkailija ingår i miljöministeriets projekt E-service för Boende och Byggande, där man producerar elektroniska ärende- och informationstjänster för boende och byggd miljö. Projektet är en del av finansministeriets program för att påskynda elektronisk ärendehantering och demokrati (SADe-programmet), som inleddes 2009. Servicen har öppnats men utveckling fortsätter. Delar av informationen kan ha små fel.</p>

<h2>Hur fungerar Tarkkailija?</h2>
<p>Tarkkailija är en ständigt aktiv vakt som läser igenom ett stort antal webbplatser där man informerar om sådant som rör din närmiljö, t.ex. planläggningen av nya grönområden eller vägbyggen. Tarkkailija analyserar informationsinnehållet på en sida och avgör om det hör till de ämnen som intresserar dig. Om du har skapat en vakt och beställt den t.ex. till din e-post, skickar Tarkkailija ett meddelande till dig om nya artiklar.</p>

<h2>Hur skapar jag en vakt?</h2>
<p>Det effektivaste sättet att använda Tarkkailija är att skapa en ny vakt. I vakten definierar du vilka platser, t.ex. Pihtipuhdas eller Tavastvägen, och ämnen som intresserar dig. Tarkkailija söker bland befintliga artiklar efter artiklar som passar in på dina sökvillkor, så att du kan utvärdera om dina sökvillkor är lämpiga. Du kan när som helst ändra och lägga till platser och ämnen i din vakt. Ju flera sökvillkor du anger, desto fler artiklar hittar Tarkkailija åt dig.</p>
<p>När du har hittat lämpliga platser och ämnen till din vakt bör du spara vakten. Du måste registrera dig på Tarkkailija för att kunna spara vakten. De nya artiklarna som den sparade vakten hittar kan du beställa till din e-post eller som RSS-flöde.</p>

<h2>Vad är en offentlig vakt?</h2>
<p>Du kan göra din sparade vakt offentlig. Då kan vem som helst se din vakt i Tarkkailija och beställa dess nya artiklar till sig själv. Tack vare denna funktion kan du enkelt skapa en vakt som följer artiklar som intresserar ditt samfund och dela vaktens resultat med samfundets medlemmar. Även en myndighet som bereder ett projekt kan skapa en egen offentlig vakt till projektet och dela den på projektets webbplats.</p>

<h2>Var hittar Tarkkailija artiklarna?</h2>
<p>Tarkkailija analyserar webbplatserna hos alla Finlands kommuner, den offentliga förvaltningen och de största medierna.</p>

<h2>Hur har jag nytta av Tarkkailija?</h2>
<p>Tarkkailija erbjuder dig ett enkelt sätt att följa vad som händer och planeras i din närmiljö. Du kan t.ex. förbereda dig på kommande vägarbeten eller påverka planläggningar när du på ett behändigt sätt får information direkt till din e-post.</p>

<h2>Användarvillkor för Tarkkailija</h2>
<p>Användarvillkoren för tjänsten hittar du <a href="#/info/terms">här</a>.</p>