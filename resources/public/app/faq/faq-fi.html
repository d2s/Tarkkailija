<h1>Usein kysytyt kysymykset</h1>

<h3>Millä perusteella medialähteet valitaan Tarkkailijaan?</h3>
<p>Medialähteet valitaan aihealueiden sopivuuden ja sivuston luotettavuuden perusteella. Lisäksi medialähteiden valintaan vaikuttaa mm. se,  ovatko lähdemateriaalit vapaasti internetissä luettavissa vai ovatko ne osana maksullisia palveluita.</p>

<h3>Kuka ylläpitää palvelua?</h3>
<p>Palvelua ylläpitää Solita Oy yhteistyökumppaneidensa kanssa.</p>

<h3>Mitä palvelulle tapahtuu SADe-ohjelman jälkeen?</h3>
<p>Palvelu on kehitetty osana SADe-ohjelmaa ja sen jatko ei ole riippuvainen SADe-ohjelmasta.</p>

<h3>Miten palvelu on rahoitettu ja rahoitetaan jatkossa?</h3>
<p>Tarkkailija kuuluu elinympäristön tietopalveluihin, jotka ovat osa valtiovarainministeriön sähköisen asioinnin ja demokratian vauhdittamisohjelmaan (SADe-ohjelma) kuuluvaa rakennetun ympäristön ja asumisen palvelukokonaisuutta. Palvelun kehityksen rahoitus on  SADe-ohjelmasta. Tulevaisuudessa palvelun rahoitus tapahtuu erilaisista lisäarvopalveluista saatavien tuottojen pohjalta.</p>

<h3>Miten palveluun voi lisätä uusia seurattavia sivustoja?</h3>
<p>Ehdotuksen uudesta lähdesivustosta voi lähettää etarkkailija.fi-sivuston palauteosion kautta.</p>

<h3>Onko Tarkkailijaa mahdollista saada omille sivuille?</h3>
<p>Kyllä, Tarkkailijasta on mahdollista saada esimerkiksi kunnan omille sivuille erillinen Leijuke. Leijuke nostaa kyseisen sivuston kannalta oleellisia lähdesivustoilla olevia materiaaleja. Esimerkki Leijukkeesta on nähtävillä mm <a href="http://www.solita.fi/ratkaisut/sahkoinen-asiointi/tarkkailija/">http://www.solita.fi/ratkaisut/sahkoinen-asiointi/tarkkailija/</a></p>

<h3>Miksi haku ei palauta uusimpia ilmoituksia ensiksi?</h3>
<p>Haku palauttaa oletusarvoisesti sisällön kannalta tärkeimmät ja kiinnostavimmat tulokset ensiksi.</p>

<h3>Miksi palvelu ei anna tehdä postinumeroaluetta tarkempaa rajausta?</h3>
<p>Palvelun lähdesivut ovat mm. internetissä olevia tavallisia www-sivuja. Läheskään aina niissä ei ole tarkkaa sijaintia, jota uutinen tai materiaali koskettaa. Tästä johtuen palvelu päättelee sijainnin, jota ei läheskään aina ole mielekästä tai edes mahdollista tehdä täysin tarkan aluerajauksen kautta.</p>

<h3>Miksi minulle tulee tuloksia myös muiden kuin hakemani kunnan sivuilta?</h3>
<p>Tarkkailijalla on useita satoja lähdesivustoja. Tietylle kohdealueelle tehty haku ei kuitenkaan rajoitu esimerkiksi tietyn kunnan sivuille vaan hakuun liittyvää tietoa voi olla myös muiden kuntien tai virastojen sivustoilla.</p>