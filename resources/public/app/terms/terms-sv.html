<h1>ANVÄNDARVILLKOR – TARKKAILIJA</h1>

<h2>1 Tillämpning av användarvillkoren och beskrivning av tjänsten</h2>
<p>Dessa användarvillkor (nedan ”användarvillkoren”) tillämpas på användningen av informationstjänsten Tarkkailija (nedan ”tjänsten”) som produceras och upprätthålls av Solita Oy (FO-nummer 1060155-5, nedan ”tjänsteleverantören”).</p>
<p>Den som använder tjänsten (nedan ”användaren”) nyttjar tjänsten för att hitta och följa webbinnehåll om sin egen närmiljö eller andra områden som intresserar honom eller henne. Som utgångspunkt är det förbjudet att kommersiellt utnyttja tjänsten utan tjänsteleverantörens tillstånd.</p>
<p>Med presenterat material (nedan ”materialet”) avses det webbinnehåll, producerat av tredje part, som användarna tillhandahålls via tjänsten och som vakttjänsten och widgeten presenterar i sökresultaten och i notifieringarna.</p>
<p>Tjänsten består av:</p>
<ul style="padding-left: 1.2em;">
  <li>En vakttjänst, med vilken användaren kan söka efter de ämnen om byggd miljö och de områden som intresserar honom eller henne. Vakttjänsten presenterar hittat material från de webbplatser som ingår i tjänsten i form av ett sökresultat. Användaren kan spara sina sökning som en vakttjänst och få notifieringar om nytt material som tjänsten hittar med de angivna sökvillkoren.</li>
  <li>En vakttjänst, med vilken användaren kan söka efter de ämnen om byggd miljö och de områden som intresserar honom eller henne. Vakttjänsten presenterar hittat material från de webbplatser som ingår i tjänsten i form av ett sökresultat. Användaren kan spara sina sökning som en vakttjänst och få notifieringar om nytt material som tjänsten hittar med de angivna sökvillkoren.</li>
</ul>

<h2>Avtal om användningen av tjänsten</h2>
<p>Avtalet mellan användaren och tjänsteleverantören träder i kraft när användaren godkänner dessa användarvillkor och tjänsteleverantören beviljar användaren behörighet till tjänsten.</p>
<p>Förutom det som sägs i dessa användarvillkor förbinder sig användaren att följa tjänsteleverantörens anvisningar om användningen, antingen separata anvisningar eller sådana som framkommer vid användningen av tjänsten. De gällande användarvillkoren finns att läsa på internet i anknytning till tjänsten.</p>
<p>Avtalet gäller tills vidare.</p>
<p>Tjänsteleverantören har rätt att utan uppsägningstid säga upp avtalet och frånta användaren sin behörighet till tjänsten om användarens agerande bryter mot användarvillkoren eller lagen, eller om användaren avsiktligt och upprepade gånger stör myndigheternas uppgifter eller tjänstens funktion. Ett meddelande om att användaren fråntagits sin behörighet skickas till den e-postadress som användaren angett.</p>
<p>Användaren har rätt att utan uppsägningstid säga upp avtalet. När avtalet upphör på användarens begäran stänger tjänsteleverantören användarens användarkonto och tar bort eventuella uppgifter som användaren har sparat i tjänsten.</p>
<p>Parterna är befriade från sina skyldigheter enligt detta avtal för den tid och i den omfattning som försummelsen av skyldigheterna beror på force majeure. Som befrielsegrund anses en ovanlig händelse som påverkar avtalet och som inträffat efter det att avtalet ingicks och hindrar parterna att uppfylla avtalet och som är oberoende av avtalsparterna och vars följder parterna inte rimligtvis kan undvika eller övervinna. En sådan händelse kan vara krig, uppror, kontribution eller beslag för allmänt behov, avbrott i energidistributionen, arbetskonflikt, eldsvåda eller annat naturfenomen eller en annan av användaren eller tjänsteleverantören oberoende, ovanlig orsak med lika stora effekter.</p>

<h2>3 Registrering och identifiering i tjänsten</h2>
<p>Man kan söka i tjänsten utan att identifiera eller registrera sig.</p>
<p>För att skapa och spara en egen vakt krävs att man registrerar sig i tjänsten. Användaren måste ange en fungerande e-postadress och ett lösenord som registreringsuppgifter. Användaren behöver inte uppge personuppgifter vid registreringen. Tjänsteleverantören har rätt att inte bevilja behörighet om alla användaruppgifter inte har angetts eller om uppgifterna är bristfälliga eller osakliga.</p>
<p>När användaren registrerar sig i tjänsten får han eller hon rätt att använda tjänsten i enlighet med dessa användarvillkor samt övriga regler och anvisningar som rör tjänsten.</p>
<p>Användaren får begränsad behörighet till tjänsterna i enlighet med detta avtal. Användaren får inte arkivera, offentligt presentera, förmedla, vidarebefordra eller använda tjänsten eller hela eller delar av det innehåll som han eller hon tagit emot via tjänsten annat än inom ramen för vad som är tillåtet enligt dessa användarvillkor och upphovsrättslagen.</p>
<p>Användarnamn och lösenord är personliga och får inte överlåtas eller röjas för tredje part. Användaren ansvarar för all användning av tjänsten som sker med hans eller hennes användarnamn. Om lösenordet eller användarnamnet kommer till en utomståendes kännedom ska användaren genast meddela tjänsteleverantören detta. När meddelandet har tagits emot frigörs användaren från ansvar för all användning som sker med användarens lösenord och användarnamn utan att han eller hon är delaktig.</p>
<p>Användaren förbinder sig att hålla sina användaruppgifter uppdaterade under tiden han eller hon använder tjänsten.</p>

<h2>4 Vakttjänsten</h2>
<h3>4.1 Presenterat material</h3>

<p>Med presenterat materialet avses det innehåll som användarna tillhandahålls via tjänsten och som vakttjänsten och widgeten presenterar i sökresultaten och notifieringarna. Materialet består t.ex. av webbsidor, artiklar och dokument som tjänsten hittat på webbplatser som ingår i tjänsten och som enligt tjänstens tolkning innehåller de ämnen och innehåll som tjänsten ska omfatta. Själva materialet finns inte i tjänstens databas, endast klassificeringar, beskrivningar, rubriker och länkar relaterade till materialet. Tjänsten kan presentera utdrag ur materialets innehåll. Den organisation som producerat materialet ansvarar för detta innehåll som visas i tjänstegränssnittet.</p>
<p>Tjänsten klassificerar materialets innehåll och fastställer geografisk information med hjälp av den datamodell och den algoritm som finns i tjänsten. Tjänsteleverantören svarar inte för fel eller brister i klassificeringen eller fastställandet av geografisk information och inte heller för skada eller andra olägenheter som dessa orsakar användaren eller tredje part.</p>
<p>Tjänsteleverantören svarar inte för skada eller andra olägenheter som felaktiga eller bristfälliga innehåll och uppgifter eventuellt orsakar användaren eller tredje part. Användaren bör vid behov kontrollera med ansvarig myndighet eller den organisation som producerat materialet att materialet är korrekt och tillräckligt.</p>
<p>Databaserna säkerhetskopieras, men tjänsteleverantören svarar inte för skada som orsakas av förlorade, korrupta eller förstörda uppgifter. Tjänsteleverantören svarar inte för långsiktig förvaring eller arkivering av materialet. Tjänsteleverantören svarar inte för förstörda uppgifter.</p>
<p>Nyttjande och fortsatt användning av materialet kan vara förenad med upphovs- eller äganderättsliga frågor som vid behov måste utredas med den organisation som har producerat materialet.</p>


<h3>4.2 Material som tillhandahålls av andra aktörer</h3>
<p>Tjänstens elektroniska kartmaterial och geografiska informationsmaterial kan tillhandahållas av bl.a. kommunerna, Lantmäteriverket, Befolkningsregistercentralen och andra myndighetsinstanser. Tjänsteleverantören svarar inte för att dessa innehåll är korrekta och tillräckliga. De som tillhandahåller materialen svarar för innehållet i sitt eget material enligt sina egna användarvillkor.</p>
<p>Tjänsten svarar inte för den händelse att material från tredje part inte kan visas i tjänsten på grund av tekniskt fel.</p>

<h3>4.3 Material som tjänsteleverantören producerar</h3>
<p>Tjänsten är skyddad med upphovsrätt enligt finländsk lagstiftning. Tjänsten kan innehålla material som är skyddad med upphovsrätt, varumärkesrätt eller annan immaterialrätt.</p>
<p>Användaren har inte rätt att sprida, publicera eller kopiera skyddat material, göra det allmänt tillgängligt eller på annat sätt kommersiellt utnyttja det utan tjänsteleverantörens eller annan rättsinnehavares uttryckliga och skriftliga godkännande, såvida inte annat påbjuds i tvingande lagstiftning.</p>

<h2>5. Språk</h2>
<p>Tjänsten kan användas på finska eller svenska.</p>

<h2>6. Avgifter</h2>
<p>Användaren får använda tjänsten avgiftsfritt.</p>

<h2>7 Användningstid</h2>
<p>Tjänsteleverantören tillhandahåller användarna en informationstjänst som i princip finns tillgänglig dygnet runt. Den part som sköter driften av tjänsten kan vid behov tillfälligt stänga tjänsten eller delar av den på grund av t.ex. underhåll, installationer, ändringar, allmän ordning och säkerhet, överbelastning av systemet eller motsvarande orsaker.</p>
<p>Tjänsteleverantören strävar efter att, så långt som det rimligen är möjligt, i förväg meddela användaren via tjänsten eller på annat lämpligt sätt om ändringar och avbrott i tjänsten som är betydande för användaren. Ändringarna träder i kraft direkt när de har genomförts.</p>

<h2>8. Ansvar</h2>
<p>Tjänsteleverantören lämnar inga direkta eller indirekta garantier för tjänstens drift eller funktioner. Tjänsteleverantören svarar inte heller för skada som orsakas användaren eller tredje part till följd av driftstörningar, tekniska fel, skadliga program, länkar eller avbrott relaterade till användningen av tjänsten.</p>
<p>Miljöministeriet är den myndighet som ansvarar för driften av tjänsten.</p>

<h2>9 Ändring av användarvillkoren</h2>
<p>Tjänsteleverantören har rätt att ensidigt ändra dessa användarvillkor genom att underrätta användaren om detta per e-post eller via tjänsten. Ändringarna träder i kraft fjorton (14) dagar efter kungörelsen. Användaren godkänner ändringarna i användarvillkoren genom att använda tjänsten.</p>
<p>När ändringarna kommit till användarens kännedom kan han eller hon per e-post eller via tjänsten säga upp avtalet innan ändringarna träder i kraft.</p>

<h2>10 Överlåtelse av avtalet</h2>
<p>Tjänsteleverantören har rätt att överlåta avtalet till tredje part om överlåtelsen beror på försäljning av tjänsten eller en del av den eller byte av tjänsteproducent eller tjänsteförmedlare.</p>
<p>Tjänsteleverantören har alltid rätt att överlåta avtalet, tjänsten och upprätthållandet av tjänsten till ett bolag som vid ifrågavarande tidpunkt ingår i samma koncern.</p>
<p>Användaren har inte rätt att överlåta avtalet. Användaren förstår att behörigheten är personlig och att den inte får överlåtas till tredje part.</p>

<h2>11 Cookies</h2>
<p>Vakttjänsten använder inte cookies som sparas i webbläsarens minne. Widgeten på tjänstens startsida sparar en cookie i webbläsarens minne och med hjälp av den kan användaren personifiera innehållet i widgeten. Information om användningen av denna cookie finns på <a href="http://www.leiki.com/privacy">http://www.leiki.com/privacy</a>.</p>

<h2>12 Tillämplig lag och avgörande av tvister</h2>
<p>På tjänsten och dessa användarvillkor tillämpas finländsk lag.</p>
<p>Tvister mellan tjänsteleverantören och användaren avgörs i första hand genom förlikning i förhandlingar. Om förlikning inte nås avgörs tvisten i Helsingfors tingsrätt.</p>

<h2>Registerbeskrivning</h2>
<p><a href="/app/doc/registerbeskrivning_sv.pdf">Ladda ner PDF</a></p>