<h1>KÄYTTÖEHDOT TARKKAILIJA</h1>

<h2>1 Käyttöehtojen soveltaminen ja palvelun kuvaus</h2>  
<p>Solita Oy:n (y-tunnus 1060155-5, jäljempänä "Palveluntarjoaja") tuottaman ja ylläpitämän Tarkkailija-tietopalvelun (jäljempänä "Palvelu") käyttämiseen sovelletaan näitä käyttöehtoja (jäljempänä "Käyttöehdot"). </p>
<p>Palvelun käyttäjä (jäljempänä "Käyttäjä") käyttää Palvelua omaan elinympäristöönsä tai muihin häntä kiinnostaviin alueisiin liittyvän tietosisällön etsimiseen ja seurantaan verkossa. Lähtökohtaisesti Palvelun kaikenlainen kaupallinen hyödyntäminen on kielletty ilman Palveluntarjoajan lupaa.</p>
<p>Palvelussa esitettävällä aineistolla (jäljempänä ”Aineisto”) tarkoitetaan sitä Palvelun Käyttäjilleen tarjoamaa verkosta haettua ja kolmannen osapuolen tuottamaa sisältöä, jota Vahtipalvelu ja Leijuke esittävät hakutuloksissa ja herätteissä.</p>
<p>Palvelu koostuu: </p>
<ul style="padding-left: 1.2em;">
  <li>Vahtipalvelusta, jossa Käyttäjä voi hakea itseään kiinnostavia rakennettuun ympäristöön liittyviä aiheita ja kiinnostuksen kohteena olevia alueita. Vahtipalvelu esittää palvelun piiriin kuuluvilta sivustoilta löytämänsä Aineiston hakutuloksena. Käyttäjä voi tallentaa hakunsa vahtipalveluksi ja saada hakuehtoihin sopivat, Palvelun löytämät uudet Aineistot herätteinä.</li>
  <li>Verkkopalvelusta, jossa esitetään Vahtipalvelun lisäksi esimerkiksi Palveluun liittyvää tietoa ja ohjeistusta, artikkeleita ja linkkejä. Verkkopalvelun etusivulla on Leijuke, jossa esitetään valittuihin aihepiireihin kuuluvia linkkejä verkossa olevaan Aineistoon.</li>
</ul>
<p>Palvelu tarjotaan Käyttäjille osoitteessa etarkkailija.fi.</p>

<h2>2 Sopimus Palvelun käytöstä</h2>
<p>Käyttäjän ja Palveluntarjoajan välinen sopimus tulee voimaan Käyttäjän hyväksyessä nämä Käyttöehdot ja Palveluntarjoajan myöntäessä Käyttäjälle käyttöoikeuden Palveluun.</p>
<p>Sen lisäksi, mitä näissä Käyttöehdoissa on sanottu, Käyttäjä sitoutuu noudattamaan Palveluntarjoajan mahdollisesti erikseen antamia tai Palvelun yhteydessä ilmeneviä Palvelun käyttöön liittyviä Palveluntarjoajan ohjeita. Kulloinkin voimassaolevat käyttöehdot ovat luettavissa internetissä Palvelun yhteydessä.</p>
<p>Sopimus on voimassa toistaiseksi. </p>
<p>Palveluntarjoaja voi irtisanoa sopimuksen ja poistaa käyttäjän käyttöoikeudet Palveluun ilman irtisanomisaikaa, jos käyttäjän toiminta on näiden Käyttöehtojen tai lain vastaista, tai käyttäjä tarkoituksenmukaisesti ja toistuvasti häiritsee viranomaisten tehtäviä tai Palvelun toimintaa. Käyttöoikeuksien poistosta ilmoitetaan käyttäjälle käyttäjän ilmoittamaan sähköpostiosoitteeseen.</p>
<p>Käyttäjä voi irtisanoa sopimuksen päättymään ilman irtisanomisaikaa. Sopimuksen päättyessä käyttäjän irtisanomisen perusteella Palveluntarjoaja sulkee Käyttäjän Käyttäjätilin sekä poistaa Käyttäjän mahdollisesti tallettamat tiedot Palvelusta.</p>
<p>Osapuolet vapautuvat sopimuksen mukaisista velvoitteistaan siksi ajaksi ja siinä laajuudessa, kun sopimusvelvoitteiden täyttämättä jättäminen johtuu ylivoimaisesta esteestä. Vapauttamisperusteeksi katsotaan sellainen sopimuksen täyttämisen estävä ja sopimuksen syntymisen jälkeen sattunut epätavallinen ja asiaan vaikuttava tapahtuma, joka on sopimuspuolista riippumaton, ja jonka vaikutuksia ei voida kohtuudella välttää tai voittaa. Tällainen tapahtuma on esim. sota, kapina, pakko-otto tai takavarikko yleiseen tarpeeseen, energiajakelun keskeytys, työselkkaus, tulipalo, ukonilma tai muu luonnonilmiö tai muu vaikutuksiltaan vastaava ja epätavallinen Käyttäjästä tai Palveluntarjoajasta riippumaton syy.</p>

<h2>3 Palveluun rekisteröityminen ja tunnistautuminen</h2>
<p>Palvelussa voi tehdä hakuja tunnistautumatta tai rekisteröitymättä Palveluun. </p>
<p>Oman vahdin luominen ja tallentaminen vaativat palveluun rekisteröitymisen. Käyttäjältä vaaditaan rekisteröintitietoina toimiva sähköpostiosoite sekä salasana. Rekisteröityessä käyttäjältä ei pyydetä henkilötietoja. Palveluntarjoajalla on oikeus olla myöntämättä käyttöoikeutta, mikäli kaikkia Käyttäjätietoja ei ole annettu tai tiedot on annettu puutteellisesti tai epäasiallisesti.</p>
<p>Rekisteröityessään Palveluun käyttäjä saa oikeuden käyttää Palvelua näiden Käyttöehtojen sekä muiden Palvelua koskevien sääntöjen ja ohjeiden mukaisesti. </p>
<p>Käyttäjä saa Palveluihin tämän sopimuksen mukaisen rajoitetun käyttöoikeuden. Käyttäjällä ei ole oikeutta taltioida, esittää julkisesti, välittää, edelleenlähettää tai käyttää Palvelua tai sen kautta vastaanottamiaan sisältöjä tai niiden osaa muutoin kuin näiden käyttöehtojen ja tekijänoikeuslain sallimissa rajoissa.</p>
<p>Käyttäjätunnus ja salasana ovat käyttäjäkohtaisia, eikä niitä saa luovuttaa tai ilmaista kolmannelle osapuolelle. Käyttäjä vastaa kaikesta käyttäjätunnuksellaan tapahtuneesta Palvelun käytöstä. Salasanan tai käyttäjätunnuksen joutuessa ulkopuolisen tietoon, Käyttäjän tulee ilmoittaa tästä viipymättä Palveluntarjoajalle. Käyttäjä vapautuu ilman Käyttäjän myötävaikutusta salasanallaan ja Käyttäjätunnuksellaan tapahtuvasta käytöstä, kun ilmoitus on vastaanotettu.</p>
<p>Käyttäjä sitoutuu Palvelua käyttäessään pitämään Käyttäjätiedot ajan tasalla.</p>

<h2>4 Vahtipalvelu</h2>
<h3>4.1 Palvelussa esitettävä Aineisto</h3>
<p>Palvelussa esitettävällä Aineistolla tarkoitetaan sitä Palvelun Käyttäjilleen tarjoamaa sisältöä, jota Vahtipalvelu ja Leijuke esittävät hakutuloksissa ja herätteissä. Aineisto on esimerkiksi verkkosivuja, artikkeleita ja asiakirjoja, joita Palvelu on löytänyt Palvelun piiriin kuuluvilta sivustoilta ja tulkinnut sisältävän Palvelun piiriin kuuluvia aiheita ja sisältöä. Palvelun tietokanta ei sisällä Aineistoa, vaan niihin liittyvää luokittelu-, kuvailu-, otsikko- ja linkkitietoa. Palvelu saattaa esittää otteita Aineiston sisällöstä. Näistä Palvelun käyttöliittymällä näkyvistä sisällöistä vastaa Aineiston tuottanut organisaatio. </p>
<p>Palvelu tekee Aineiston sisällön luokittelun ja paikan määrityksen Palvelun sisältämän tietomallin ja algoritmin avulla. Palveluntarjoaja ei vastaa luokittelussa tai paikkatiedon määrityksessä tapahtuvista virheistä tai puutteista ja niistä Käyttäjälle tai kolmannelle osapuolelle aiheutuvista vahingoista tai muista haitallisuuksista.</p>
<p>Palveluntarjoaja ei vastaa mistään vahingoista tai muista haitallisuuksista, joita aineiston virheellinen tai puutteellinen sisältö ja tiedot mahdollisesti aiheuttavat käyttäjälle tai kolmansille osapuolille. Käyttäjän tulee tarvittaessa varmistaa aineiston oikeellisuus ja riittävyys asiasta vastaavalta viranomaiselta tai aineiston tuottaneelta organisaatiolta.</p>
<p>Tietokannat varmuuskopioidaan, mutta Palveluntarjoaja ei ole vastuussa tietojen häviämisestä, korruptoitumisesta tai tuhoutumisesta aiheutuvista vahingoista. Palveluntarjoaja ei vastaa aineistojen pitkäaikaissäilyttämisestä tai arkistoinnista. Palveluntarjoaja ei vastaa tietojen tuhoamisesta. </p>
<p>Aineiston hyödyntämiseen ja jatkokäyttöön saattaa liittyä tekijä- tai omistusoikeudellisia kysymyksiä, jotka tulee selvittää tarvittaessa Aineiston tuottaneen organisaation kanssa. </p>

<h3>4.2 Muiden toimijoiden tarjoamat aineistot</h3>
<p>Palveluun voidaan tarjota sähköisiä kartta- ja paikkatietoaineistoja mm. kunnilta, Maanmittauslaitokselta, Väestörekisterikeskukselta ja muilta viranomaistahoilta. Palveluntarjoaja ei vastaa näiden sisältöjen oikeellisuudesta tai puutteellisuudesta. Aineistojen tarjoajat vastaavat omien aineistojensa sisällöstä omien käyttöehtojensa mukaisesti.</p>
<p>Palvelu ei vastaa, jos kolmannen osapuolen tarjoamaa aineistoa ei voida näyttää palvelussa teknisen vian takia.</p>

<h3>4.3 Palveluntarjoajan tuottama aineisto Palvelussa</h3>
<p>Palvelu on suojattu tekijänoikeudella Suomen lainsäädännön mukaisesti. Palvelu voi sisältää tekijänoikeudella, tavaramerkkioikeudella tai muulla immateriaalioikeudella suojattua aineistoa. </p>
<p>Käyttäjällä ei ole ilman Palveluntarjoajan tai muun oikeudenhaltijan nimenomaista kirjallista lupaa levittää, julkaista, kopioida, saattaa yleisön saataville tai muuten kaupallisesti hyödyntää suojattua materiaalia, ellei pakottavasta lainsäädännöstä muuta johdu.</p>

<h2>5 Palvelun kielet</h2>
<p>Palvelua voi käyttää suomen tai ruotsin kielellä. </p>

<h2>6 Palvelun maksullisuus</h2>
<p>Palvelun käyttö on Käyttäjälle maksutonta. </p>

<h2>7 Palvelun käyttöaika</h2>
<p>Palveluntarjoaja tarjoaa Palvelun käyttäjille tietopalvelun, joka on lähtökohtaisesti käytettävissä 24 tuntia vuorokaudessa. Palvelun ylläpito voi tarvittaessa väliaikaisesti sulkea Palvelun tai Palvelun osia esimerkiksi huollon, asennuksen, muutostyön, yleisen järjestyksen ja turvallisuuden, järjestelmän liiallisen kuormituksen tai muun vastaavan syyn vuoksi.</p>
<p>Palveluntarjoaja pyrkii, silloin kuin se on kohtuudella mahdollista, tiedottamaan Palvelussa tapahtuvista, käyttäjän kannalta olennaisista muutoksista ja katkoksista Käyttäjälle etukäteen Palvelun välityksellä tai muulla sopivaksi katsomallaan tavalla. Muutokset astuvat voimaan heti kun ne on toteutettu.</p>

<h2>8 Vastuu</h2>
<p>Palveluntarjoaja ei anna mitään suoranaisia tai välillisiä takeita Palvelun toiminnasta tai ominaisuuksista. Palveluntarjoaja ei myöskään vastaa Palvelun käyttämisen tai siinä esiintyvien toimintahäiriöiden, teknisten vikojen, haitallisten ohjelmistojen, linkkien tai katkosten käyttäjälle tai kolmansille aiheuttamista vahingoista.</p>
<p>Palvelun toiminnasta vastaava vastuuviranomainen on ympäristöministeriö. </p>

<h2>9 Käyttöehtojen muuttaminen</h2>
<p>Palveluntarjoajalla on oikeus yksipuolisesti muuttaa näitä Käyttöehtoja ilmoittamalla siitä Käyttäjälle sähköpostitse tai Palvelun välityksellä. Muutokset tulevat voimaan neljäntoista (14) päivän kuluttua ilmoituksen tekemisestä. Käyttäjä hyväksyy Käyttöehtoihin tehdyt muutokset käyttämällä Palvelua.</p>
<p>Saatuaan muutoksista tiedon käyttäjä voi irtisanoa sähköpostitse tai Palvelun välityksellä koko sopimuksen päättymään ennen muutoksen voimaantuloa.</p>

<h2>10  Sopimuksen siirtäminen</h2>
<p>Palveluntarjoajalla on oikeus siirtää sopimus kolmannelle osapuolelle, mikäli siirtäminen liittyy siihen, että Palvelu tai sen osa myydään taikka siihen, että Palvelun tuottaja tai välittäjä muuttuu.</p>
<p>Palveluntarjoajalla on aina oikeus siirtää sopimus, Palvelu ja sen ylläpitäminen samaan konserniin kulloinkin kuuluvalle yhtiölle.</p>
<p>Käyttäjällä ei ole oikeutta siirtää sopimusta. Käyttäjä erityisesti tiedostaa, että Käyttöoikeus on henkilökohtainen, eikä sitä saa luovuttaa kolmannelle osapuolelle.</p>

<h2>11  Evästeet</h2>
<p>Vahtipalvelu ei käytä selaimen muistiin jääviä evästeitä. Palvelun etusivulla oleva Leijuke tallentaa selaimen muistiin evästeen, jonka avulla käyttäjä saa Leijukkeeseen personoitua sisältöä. Evästeen käyttöön liittyvää tietoa löytyy sivulta <a href="http://www.leiki.com/privacy">http://www.leiki.com/privacy</a>.</p>

<h2>12  Sovellettava laki ja riitojen ratkaisu</h2>
<p>Palveluun ja näihin Käyttöehtoihin sovelletaan Suomen lakia.</p>
<p>Palveluntarjoajan ja Käyttäjän väliset riitaisuudet pyritään ensisijaisesti ratkaisemaan sovinnollisesti neuvotteluilla. Mikäli sovintoon ei päästä, ratkaistaan riita Helsingin käräjäoikeudessa.</p>

<h2>Rekisteriseloste</h2>
<p><a href="/app/doc/rekisteriseloste_fi.pdf">Lataa PDF</a></p>